---
title: "About"
date: 2021-02-28T10:14:03+01:00
draft: false
comments: false
images:
---

TL;DR:Musikbloggen fonogram.nu kommer främst att skriva om välmastrad musik som finns utgiven på skiva och som finns i samlingen. Fokus kommer att vara på indie och svensk indie. Helst ska musiken finnas utgiven på vinylskiva men musik på cd-skiva går också bra. Musik som levereras i strömmade tjänster är ett utmärkt sätt att upptäcka nya artister men bloggen kommer framförallt att skriva om musik utgiven på ett fysiskt format.

---

Musikbloggen fonogram.nu är den pågående kurateringen av en skivsamling satt i ord, och berättelsen om musikaliska upplevelser. Fonogram kommer främst skriva om indiemusik eller närliggande genrer och vill ägna sig åt att upptäcka svenska indieband. Emellertid kommer kurateringen av skivsamlingen att tillåta musikaliska exkursioner inom flera olika genrer.

Tanken på att skapa en musikblogg uppstod i nådens år 2020 när pandemin inte gjorde det möjligt att njuta av kulturella upplevelser. Framförallt som som en lisa för själen, och bot för bättre tider när det åter igen kommer att bli möjligt att gå på lokal och dricka öl samtidigt som du njuter av några kompisar i ett band som ställer sig på scen för första gången. 

Fonogram vill främja välljudande musik som finns utgiven på ett fysiskt format. Med välljudande musik menas musik som producerats med omsorg att bevara det dynamiska omfånget och sången i mastringen. Givetvis finns det konstnärliga undantag från definitionen av välljud som till exempel inom genren lo-fi. Och ibland spritter det bara till i kroppen när du hör rätt låt!

Att lyssna på musik via ett format som du kan hålla i handen kommer att främjas i musikbloggen fonogram. Detta eftersom musik helst ska njutas på vinyl. Fonogram.nu lägger tonvikt på att vinyl låter bäst utan att för sakens skull negligera cd-skivans förtjänster. 

Det är i första hand mastringen som avgör hur bra ett fonogram ljudar vid uppspelning. Dessutom vill bloggen främja utgivning av välmastrad musik på ett fysiskt format, och därmed först och främst skriva om fonogram som finns i samlingen och andra hand ge ett blygsamt bidrag till artister som ger ut sin musikaliska produktion på vinyl- eller cd-skiva.

Det finns dock undantag från regeln att enbart skriva om fonogram som finns som i ett fysiskt format i samlingen. Musik från strömmade tjänster är ett utmärkt sätt att upptäcka ny musik som kan införskaffas på ett fysiskt format, eller upptäcka mindre artisters demosinspelningar. 

I jämförelse med musik som finns utgiven på skiva är strömmad musik i regel av lägre teknisk kvalitet, eller så kan det kan det vara svårt att bedöma den tekniska kvaliteten på dataströmmen av musiken vid digital till analog omvandling.

Många tjänster som erbjuder strömmad musik levererar musik i nästan cd-kvalitet genom att använda "codecs" som innebär att göra avkall på den tekniska kvaliteten i musiken vid uppspelning. Uppspelning av musik genom codecs som är "lossy" är helt enkelt inte gott nog för musikbloggen fonogram.nu.

Ett annat argument till att förlita sig på att lyssna på skivor är att ju närmare cd-kvalitet (eller bättre) du strömmar, desto mer bandbredd tas i anspråk att leverera dataströmmen till dig. Därmed kan kvaliteten på dataströmmen variera med vilken tid på dygnet du lyssnar på musik, eftersom tillgången på bandbredd kan variera vid olika tidpunkter på dygnet. 



