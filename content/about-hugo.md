---
title: "About"
date: 2021-02-28T10:14:03+01:00
draft: false
comments: false
images:
---

TL;DR:Musikbloggen fonogram.nu kommer främst att skriva om välmastrad musik inom indie och svensk indie, och om musik som finns utgiven på skiva och som finns i samlingen. Musiken ska helst vara utgiven på vinylskiva eller cd-skiva eftersom bloggen främjar det fysiska formatet.

---

Musikbloggen fonogram.nu är berättelsen om musikaliska upplevelser och kuratering av en skivsamling. Fonogram.nu kommer främst att skriva om indiemusik eller närliggande genrer, och vill ägna sig åt att upptäcka svenska indieband. Emellertid kommer kurateringen av skivsamlingen att tillåta musikaliska exkursioner inom flera olika genrer.

Tanken på att skapa en musikblogg uppstod i nådens år 2020 när pandemin inte gjorde det möjligt att njuta av kulturella upplevelser. Bloggen den uppstod i ett hopp om bättre tider när kommer att vara möjligt att gå på lokal och dricka öl, samtidigt som du njuter av några kompisar i ett band som ställer sig på scen för första gången. 

Fonogram.nu vill främja välljudande musik som finns utgiven på ett fysiskt format. Med välljudande musik menas musik som producerats med omsorg att bevara det dynamiska omfånget och sången i mastringen. Givetvis finns det konstnärliga undantag från definitionen av välljud som till exempel inom genren lo-fi. Ibland spritter det bara till i kroppen när du hör rätt låt!

Det är i första hand mastringen som avgör hur bra ett fonogram låter vid uppspelning. Bloggen vill främja välmastrad musik utgiven på vinyl. Musik på vinyl är det format som låter bäst vid uppspelning utan att negligera strömmade tjänster eller cd-skivan.

Musik från strömmade tjänster är ett utmärkt sätt att upptäcka ny musik. Således finns det en regel, och det finns undantag som bekräftar regeln. Dock är fonogram.nu kuratering av en skivsamling och merparten av musiken kommer att vara utgiven på vinyl eller cd-skiva.  

Det finns tekniska orsaker till varför musik är bäst på vinyl eller cd-skiva. I jämförelse med musik som finns utgiven på skiva är strömmad musik i regel av lägre teknisk kvalitet. Det beror på flera skäl, dels är det svårt att bedöma den kvaliteten på källmaterialet som musiken strömmas från, och dels att många tjänster som erbjuder strömmad musik levererar musik som är av lägre kvalitet jämfört med specifikationer som är uppställda för en cd-skiva. 

Den lägre kvaliteten är ett resultat av att använda "codecs" som innebär att göra avkall på den tekniska kvaliteten i musiken när den omvandlas från analogt till digitalt format. Eftersom algoritmerna i "codecs" "snålkodar" musiken, och gör den s.k. "lossy". Därmed orsakar förluster i musiken eller i värsta fall orsakar distorsion i samband med omvandlingen. Uppspelning av musik genom codecs som är "lossy" är helt enkelt inte gott nog för musikbloggen fonogram.nu.  


